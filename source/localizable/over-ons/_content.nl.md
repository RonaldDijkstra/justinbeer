## Speciaalbierwinkel in Groningen
Just in Beer is in maart 2017 geopend vanuit het idee dat er in Groningen behoefte was aan een echt specialistische bierwinkel. Daarom specialiseren wij ons in alle soorten speciaalbier voor liefhebbers. Slijterijen met een breed drankenassortiment maar matig bieraanbod zijn er immers al genoeg.

### Voor liefhebbers, door liefhebbers
Wij willen de liefhebbers bedienen vanuit liefde voor bier. Bij ons vind je daarom alleen maar het allerbeste lokale, nationale en internationale bier. Wij houden bovendien van alle bierstijlen (en dat zijn er nogal wat) en dat zie je terug in ons fantastische, [ruime assortiment](/assortiment/).

### Service
Voor ons staat goede service voorop. Heb je vragen over bier, zoek je iets speciaals? Onze deskundige medewerkers helpen je graag verder.

We proberen onszelf altijd te verbeteren qua service, assortiment en de verkrijgbaarheid van bieren. Ons vaste assortiment is daarom gegroeid en we verkopen steeds vaker bijzondere specials. Ook zijn we sinds kort Untappd Verified Venue, waardoor we ons publiek goed op de hoogte kunnen houden van het steeds wisselende aanbod.

### Meer dan bier
Naast de verkoop van fantastisch bier proberen we een wezenlijke bijdrage te leveren aan de biergemeenschap. Daarom organiseerden we 26 mei 2018 het Hop! into the Grain Craft Beer & Music Festival in EM2 The Barn in Groningen, waar we het beste van twee werelden met elkaar combineerden.

Al eerder organiseerden we een optreden van Meadowlake in de winkel, met een bijpassende proeverij van een van Groningens jonge brouwerijen: Brouwerij Eggens.

Tenslotte brouwen we zelf ook bier met enkele vrienden (Folkingebrew), die van tijd tot tijd in de winkel verkrijgbaar zijn.

### Contact
Heb je een vraag, suggesties voor ons assortiment of de winkel of heb je een gouden biertip? Neem dan contact op via [ons contactformulier](/contact/).
